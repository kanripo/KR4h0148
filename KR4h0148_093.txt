# -*- mode: mandoku-view; -*-
#+TITLE: 御選唐宋詩醇
#+DATE: 2015-08-25 00:42:20.420836
#+PROPERTY: ID KR4h0148
#+PROPERTY: BASEEDITION WYG    
#+PROPERTY: JUAN 卷四十五
<pb:KR4h0148_WYG_093-1a>¶
欽定四庫全書¶
御選唐宋詩醇巻四十五¶
　　山隂陸游詩四¶
　　秋興¶
樵風溪上弄扁舟濯錦江邉憶舊遊豪竹哀絲真昨夢爽¶
砧繁杵又驚秋墜枝橘熟初堪剪浮瓮醅香恰受篘莫¶
道身閒總無事孤燈夜夜寫清愁¶
　　三江舟中大醉¶
<pb:KR4h0148_WYG_093-1b>¶
志欲富天下一身常苦飢氣可吞匈奴束帶向小兒天¶
公無由問世俗那得知揮手散醉髪去隠雲海涯風息¶
天鏡平濤起雪山傾輕帆入浩蕩百怪不可名虹竿秋¶
月鈎巨鼇倘可求滅迹從今逝回㸔隘九州¶
擬以太白便覺去人不逺¶
　　樊江晩泊¶
碧雲吞日天欲暮城西捩柁城東路蓴羮菰飯香滿船¶
正是江頭落帆處荻洲漁火逺更明煙水蒼茫聞雁聲¶
<pb:KR4h0148_WYG_093-2a>¶
不是緑尊能破悶白頭客路若為情¶
　　秋夕¶
羇魂虚仗些詞招病骨那禁積毁消亂葉打窗寒有信¶
昏燈照幔夢無聊棧邉老驥心空在㸑下殘桐尾半焦¶
百感忽生推枕起碧霄銀漢正迢迢¶
深於比興怨而不怒¶
　　秋雨排悶十韻¶
今夏乆無雨從秋却少晴空濛迷逺望蕭瑟送寒聲衣¶
<pb:KR4h0148_WYG_093-2b>¶
潤香偏著書蒸蠧欲生壞簷聞瓦墮漲水見堤平溝溢¶
池魚出天低塞雁征螢飛明闇廡蛙閙雜踈更藥醭時¶
須焙舟閒任自横未憂荒楚菊直恐敗吳秔夜永燈相¶
守愁深酒細傾浮雲㑹消散皷笛賽西成¶
　方回曰字字工穏¶
　　寄題朱元晦武彛精舍¶
先生結屋緑巖邉讀易懸知屢絶編不用采芝驚世俗¶
恐人謗道是神仙¶
<pb:KR4h0148_WYG_093-3a>¶
身閒剩覺溪山好心靜尤知日月長天下蒼生未蘇息¶
憂公遂與世相忘¶
惟朱子稱此詩惟此詩可寄朱子所云詩中有人者¶
　　長安道¶
千夫登登供版築萬手丁丁供斵木歌樓舞榭髙入雲¶
複幕重簾晝燒燭中使傳宣騎飛鞚達官候見車擊轂¶
豈惟炎熱可炙手五月瞿唐誰敢觸人生易盡朝露晞¶
世事無常壞陂復士師分鹿真是夢塞翁失馬猶為福¶
<pb:KR4h0148_WYG_093-3b>¶
君不見野老八十無完衣嵗晚兆風吹破屋¶
言抵藥石體合風雅¶
　　村舍¶
空谷人稀到新寒病頓輕晨霜催小獵宿雨潤新耕草¶
莽秦馳道雲煙越故城千年不磨滅惟有暮山横¶
有俯仰千古之感句法亦逼老杜¶
　　幽居感懷¶
偶傍楓林結數椽東歸也復度流年汀洲雁下依殘水¶
<pb:KR4h0148_WYG_093-4a>¶
墟里人行破夕煙十月風霜欺客枕五更皷角滿江天¶
散闗清渭應如昨回首功名一愴然¶
　　遲暮¶
遲暮固多感况此嵗崢嶸霜霰忽已集夜聞絡緯鳴青¶
燈不解語依依有餘情銅瓶煮寒泉中作笙簫聲沈憂¶
能傷人一夕白髪生蓬萊渺雲海金丹幾時成¶
　　自若耶溪舟行杭鏡湖而歸¶
換馬亭前煙火㣲鬬牛橋畔行人稀雲山慘澹少顔色¶
<pb:KR4h0148_WYG_093-4b>¶
霜日清薄無光輝新酒篘成桑正落美人信斷雁空歸¶
髙樓何處吹長笛清淚無端又濕衣¶
詞意清婉風調致佳¶
　　骨相¶
骨相元知薄功名敢自期病侵彊健日閒過聖明時形¶
勝輪臺地飛騰瀚海師江湖雖萬里猶擬綴聲詩¶
意自深深非闗骨相¶
　　感憤¶
<pb:KR4h0148_WYG_093-5a>¶
今皇神武是周宣誰賦南征北伐篇四海一家天厯數¶
兩河百郡宋山川諸公尚守和親䇿志士虚捐少壯年¶
京洛雪消春又動永昌陵上草芊芊¶
大聲疾呼氣浮紙上諸將五首之嫡嗣也¶
　盧世㴶曰南渡樂於徧安誰能念此¶
　　晩出偏門¶
一段新愁帶宿醒半欹烏㡌䇿驢行村墟香動梅初破¶
裘褐寒輕雪未成渡口人爭紅日晩沙邉雁帶碧煙横¶
<pb:KR4h0148_WYG_093-5b>¶
悠然又覔長堤路腸斷城樓畫角聲¶
　　過杜浦橋¶
橋北雨餘春水生橋南日落暮山横問君對酒胡不樂¶
聽取菱歌煙外聲¶
　　莊器之作招隠閣項平父諸人賦詩予亦繼作¶
諸公共賦反招隠細宇斜行肯見傳語到淮南小山作¶
人如江左永和年一窗蘿月禁春瘦萬壑松風撼晝眠¶
我亦尚嫌林谷淺因君更擬斸雲煙¶
<pb:KR4h0148_WYG_093-6a>¶
　　溪上醉吟¶
行行不知溪路深但怪素月生遥岑不辭醉袖拂花絮¶
與子更醉青蘿陰¶
　　雨中泊舟蕭山縣驛¶
端居無䇿散閒愁聊作人間汗漫遊晚笛隨風來倦枕¶
春湖帶雨送孤舟店家菰飯香初熟市擔蓴絲滑欲流¶
自笑勞身成底事黄塵陌上雪䝉頭¶
春潮七字與蘓州各成妙句¶
<pb:KR4h0148_WYG_093-6b>¶
　　初夏遊凌氏小園¶
水滿池塘葉滿枝曲廊危榭愜幽期風和海燕分泥處¶
日永吳蠶上簇時閒理阮咸尋舊譜細傾白墮賦新詩¶
從來夏淺勝春日兒女紛紛豈得知(原註庾信詩云夏/淺却勝春鏡湖遊)¶
(人至立/夏而止)¶
　　題少陵畫像¶
長安落葉紛可掃九陌北風吹馬倒杜公四十不成名¶
袖裏空餘三賦草車聲馬聲喧客枕三百青銅市樓飲¶
<pb:KR4h0148_WYG_093-7a>¶
杯殘䏑冷正悲辛仗内鬬雞催賜錦¶
　　初冬雜題¶
莫嫌風雨作新寒一樹青楓已半丹身在范寛圖畫裏¶
小樓西角剩慿䦨¶
　　小雨¶
細細濕春光霏霏破夕陽卧聞驚倦枕起㸔入虚堂映¶
葉鶯猶囀爭泥燕正忙閒愁無遣處誰與共飛觴¶
工於賦物不落纎巧¶
<pb:KR4h0148_WYG_093-7b>¶
　　題徐淵子環碧亭亭有茶山曽先生詩¶
茶山丈人厭囂譁幅巾每訪博士家小亭談笑不知暮¶
往往城上聞吹笳興來傑作粲珠璧嵗乆妙墨亡龍蛇¶
郎君弟子多白髪回頭日月如犇車徐卿赤城古仙子¶
十年四海推才華覽觀陳迹喜不寐施補罅漏支傾斜¶
曲池還浸古來月樷莽忽見當時花重題舊句照髙棟¶
力振風雅排滛哇席間紵袍已散鵠堂上講皷初停撾¶
速宜力置竹葉酒不用更瀹桃花茶(原註桃花茶/見曽公詩)¶
<pb:KR4h0148_WYG_093-8a>¶
　　臨安春雨初霽¶
世味年來薄似紗誰令騎馬客京華小樓一夜聽春雨¶
深巷明朝賣杏花矮紙斜行閒作草晴窗細雨戱分茶¶
素衣莫起風塵嘆猶及清明可到家¶
頷聫團轉脱口而出一涉凑泊失此語妙¶
　瞿佑曰陳蕳齋詩云客子光隂詩巻裏杏花消息雨¶
　聲中陸放翁詩云小樓一夜聽春雨深巷明朝賣杏¶
　花皆佳句也葉靖逸詩云春色滿園闗不住一枝紅¶
<pb:KR4h0148_WYG_093-8b>¶
　杏出牆來戴石屏詩云一冬天氣如春暖昨日街頭¶
　賣杏花句意亦佳可以追及之¶
　盧世㴶曰三四有唐人風韻¶
　方回曰臨安春雨初霽一首劍南集編在嚴州朝辭¶
　時所作後村詩話乃謂妙年行都所賦思陵賞音似¶
　誤¶
　　飲張功父園戲題扇上¶
寒食清明數日中西園春事又匆匆梅花自避新桃李¶
<pb:KR4h0148_WYG_093-9a>¶
不為髙樓一笛風¶
寓意雖刻自足風調¶
　盧世㴶曰翻案妙有諷意¶
　　小舟過御園¶
聖主憂民罷露臺春風别苑晝常開盡除曼衍魚龍戲¶
不禁芻蕘雉兔來水鳥避人横翠靄宫花經雨委蒼苔¶
殘年自喜身强健又作清都夢一回¶
善於立言¶
<pb:KR4h0148_WYG_093-9b>¶
　　春遊絶句¶
一百五日春郊行三十六溪春水生千秋觀裏逢急雨¶
射的峰前㸔晩行(原註自秦望山而北合/三十六溪水為若耶溪)¶
　　雨後¶
礎潤還成雨雲收旋作晴巖花分日發林筍逐畨生筆¶
硯行常具軒窗晩更明塵埃幸不到那得廢詩情¶
　　夜汲¶
酒渴起夜汲月白天正青銅瓶響寒泉聞之心自醒井¶
<pb:KR4h0148_WYG_093-10a>¶
邉雙梧桐映月影離離上有獨棲鵲細爪握髙枝我欲¶
畫團扇良工不可求三歎拊庭楯浩然風露秋¶
落落有古意¶
　　新霽城南舟中夜興¶
身是江湖不繫船雨餘隨處一翛然浮雲盡歛出青嶂¶
孤月徐升行碧天收網漁歌移别浦隔城塔影落前川¶
明朝閒就平洲飲巾履追凉又一年¶
　　丙午五月大雨五日不止鏡湖渺然想見湖未廢¶
<pb:KR4h0148_WYG_093-10b>¶
　　時有感而賦¶
朝雨暮雨梅正黄城南積潦入車箱鏡湖無復鍼青秧¶
直浸山脚白茫茫湖三百里漢訖唐千載未嘗廢陂防¶
屹如長城限胡羗嗇夫有秩走且僵旱有灌注水何傷¶
越民嵗嵗常豐穰泆湖誰始謀不臧使我婦子饜糟糠¶
陵遷谷變亦何常㑹有妙手開湖光蒲魚自足被四方¶
煙艇滿目菱歌長¶
有闗國計民生非尋常歌詠可比¶
<pb:KR4h0148_WYG_093-11a>¶
　山隂志鏡湖綿跨二縣周迴三百五十八里東漢馬¶
　臻始築塘蓄水溉田九千餘頃迄於宋民甚利之祥¶
　符以來並湖之民盜湖為田熈寧中遣使至越不能¶
　復湖後遂盡廢為田皆已陞科議復古以興水利者¶
　常惜之而勢不可行¶
　㑹稽志張元忭曰忭按諸家所論前乎漢而無海塘則鏡¶
　湖不可不築後乎宋而有海塘則鏡湖可以不復近者三¶
　江之閘其益百倍於海塘惟時其啟閉以常謹水利之大¶
<pb:KR4h0148_WYG_093-11b>¶
　綱而於外塘務完之内流務濬之以時修水利之細目則¶
　受利不止一㑹稽矣又何鏡湖之足論乎¶
　　早自烏龍廟歸¶
殘漏聲中聴曳鈴翩翩吹㡌出郊坰雨餘澗落雙虹白¶
雲合山餘一髪青鐵馬蹴氷悲昨夢朱顔辭鏡感頽齡¶
歸來獨對空齋冷鳥迹蒼苔自滿庭¶
　　齋中閒咏¶
風號萬物作濤聲雲截千峰似几平多病支離仍老境¶
<pb:KR4h0148_WYG_093-12a>¶
暮秋蕭瑟更山城燕觴乆罷塵㾗積庭訟全稀蘚暈生¶
莫道齋中日無事焚香掃地又詩成¶
六句可謂深穏¶
　　秋雨北榭作¶
秋風吹雨到江濆小閣踈簾曉色分津吏報増三尺水¶
山僧歸入萬重雲飄零露井無桐葉斷續煙汀有雁羣¶
了却文書早尋睡檐聲偏愛枕間聞¶
　方囘曰此嚴陵郡圃也三四極工而活¶
<pb:KR4h0148_WYG_093-12b>¶
　　焉耆行¶
焉耆山頭暮煙紫牛羊聲斷行人止平沙風急捲寒蓬¶
天似穹廬月如水大胡太息小胡悲投鞍欲眠且復起¶
漢家詔用李輕車萬丈戰雲來壓壘¶
焉耆山下春雪晴莽莽惟有蒺藜生射慶食肉飲其血¶
五穀自古惟聞名樵蘇切莫近亭障將軍卧䕶真長城¶
十年牛馬向南睡知是中原今太平¶
　　園中絶句¶
<pb:KR4h0148_WYG_093-13a>¶
溪北溪南飛白鷗夕陽明處見漁舟慿誰為剪機中素¶
畫取天涯一片秋¶
　　晨過天慶¶
蘿月挂團壁松風號急灘孤燈經院曉殘雪醮壇寒賸¶
欲閒扶杖何妨醉墮冠詩成興不盡萬里跨青鸞¶
三四語意工絶與棋聲花院靜幡影石壇髙不可軒輊¶
　　出城¶
翩翻烏㡌出林坰掠面風㣲酒半醒戍火難尋玉闗夢¶
<pb:KR4h0148_WYG_093-13b>¶
衣塵空愧草堂靈天晴山雪明城郭水漲江流近驛亭¶
客髪不如堤上栁數枝春動又青青¶
　　夜燈千峰榭¶
夷甫諸人骨作塵至今黄屋尚東巡度兵大峴非無䇿¶
収泣新亭要有人薄釀不澆胷壘塊壯圖空負膽輪囷¶
危樓挿斗山衘月徙倚長歌一愴神¶
從空而下氣象髙逺歸咎王吕自是千古公論¶
　潘問竒曰劍南詩操觚家奉之如拱壁然一時所為¶
<pb:KR4h0148_WYG_093-14a>¶
　翕然者不過喜其陶寫風雲流連月露而已而其惓¶
　惓宗國悱惻纒綿顧未有及之者予為一一標識之¶
　使知先生當日傷半壁之無依痛兩宫之不返終天¶
　歎悼不徒區區景物間也比少陵庶幾一飯不忘之¶
　誼云¶
　　秋興¶
孤城寂寞近江干處處疎碪送早寒水緑纔餘半篙緑¶
霜髙初染一林丹民租屢減追胥少吏責全輕法令寛¶
<pb:KR4h0148_WYG_093-14b>¶
偶有一樽聊獨醉强挼黄菊助清歡¶
　　余年二十時嘗作菊枕詩頗傳於人今秋偶復采¶
　　菊縫枕嚢悽然有感¶
采得黄花作枕嚢曲屏深幌閟幽香喚回四十三年夢¶
燈暗無人説斷腸¶
少日曽題菊枕詩蠧編殘稾鎻蛛絲人間萬事消磨盡¶
只有清香似舊時¶
黯然自傷與沈園二絶所感同而詞亦並工葢發乎情¶
<pb:KR4h0148_WYG_093-15a>¶
者深也¶
　　東吳女兒曲¶
東吳女兒語如鶯十三不肯學吹笙鏡奩初喜穉蠶出¶
窗眼已㸔雙繭成庭空日暖花自舞簾巻巢乾燕新乳¶
阿弟貪書下學遲獨揀詩章教鸚鵡¶
絶似皮陸¶
　　有為予言烏龍髙嶮不可到處有僧巖居不知其¶
　　年予每登千峰榭望之慨然為作詩¶
<pb:KR4h0148_WYG_093-15b>¶
樵子向予説有僧巢翠微巖扉雲共宿錫杖鶴同飛日¶
暮松明火天寒槲葉衣棄官從此逝非子尚誰歸¶
　　楚宫行¶
漢水方城一何壯大路並馳車百輛軍書挿羽擁修門¶
楚王正醉章華上璇題藻井窮丹青玉笙寶瑟聲㝠㝠¶
忽聞命駕遊七澤萬騎動地如雷霆清晨射獵至中夜¶
蒼兕𤣥熊紛可藉國中壯士力已殫秦冦東來遣誰射¶
　　妾命薄(原註太白作此篇言/長門宫事予反之)¶
<pb:KR4h0148_WYG_093-16a>¶
妾命薄早入天家侍帷幄君王勤儉省宴遊寶柱朱弦¶
塵漠漠日長别殿承恩稀旰昃猶聞親萬機宫中雖無¶
珠玉賜塞上不見煙塵飛不須悲傷妾命薄命薄却令¶
天下樂¶
髙處立濶處行¶
　　四皷酒醒起歩庭下¶
酒解夜過半出門歩中庭天髙河漢白月澹煙霧青重¶
滴竹杪露疎見樹罅星壞甃啼寒螿深竹明孤螢秋晩¶
<pb:KR4h0148_WYG_093-16b>¶
雖未霜蠧葉時自零四序逝不留慨然感頽齡平生茅¶
一把不博帶萬釘䲭溝謝拍拍鴻路追㝠㝠¶
　　秋霽¶
灝氣明山川霽色滿天地西風吹我衣忽有萬里意中¶
原運當平所要在得士餘年猶幾何棄置復棄置¶
短幅森嚴中極頓挫之妙¶
　　採藥¶
篢子編成細箬新獨穿空翠上嶙峋丹砂巗際朝暾日¶
<pb:KR4h0148_WYG_093-17a>¶
狗杞雲間夜吠人絡石菖蒲䝉緑髪纒松薜茘長蒼鱗¶
金貂謁帝我未暇且作人間千嵗身¶
　　塞上曲¶
將軍許國不懷歸又見桑乾木葉飛要識君王念征戍¶
新秋已報賜冬衣¶
自合唐音¶
　　送潘徳乆使薊門¶
崑崙東分一枝渾犇蹴砥柱經龍門羲皇受圖撫上古¶
<pb:KR4h0148_WYG_093-17b>¶
神禹治水開中原三靈實扶藝祖業萬國共仰東都尊¶
羣兒撞壞吁可歎顧使殘虜今遊魂因君試求出師路¶
孟津白馬應如故不須更議繫河橋北風正可椉氷渡¶
頗聞盧龍已數盡復道飛狐合屯戍轅門倘駐拂雲祠¶
烽火應過明妃墓君歸解鞍藉芳草細談塞北忘予老¶
讀書飲酒待賊平萬丈旄頭方下掃¶
老驥伏櫪志在千里游豈須臾忘恢復者况觸事感懷¶
耶端莊雜流麗剛健含婀娜可以語此詩之妙¶
<pb:KR4h0148_WYG_093-18a>¶
　　夜歸塼街菴書事¶
近坊燈火如晝明十里東風吹市聲逺坊寂寂門盡閉¶
只有煙月無人行誰家小樓歌惱儂餘響縹緲縈簾櫳¶
苦心自古乏真賞此恨略與吾曹同歸來空齋卧凄冷¶
燈前病骨巉巉影獨吟古調遣誰聴聊與梅花分夜永¶
　　送張野夫寺丞牧滁州¶
皇天方憂九州裂建隆真人仗黄鉞陣雲冷壓清流闗¶
賊壘咿嚶氣如髪逋誅猾虜入檻車北風吹乾草頭血¶
<pb:KR4h0148_WYG_093-18b>¶
一龍上天三百年舊事空聞遺老説金印斗大誰作州¶
公子玉面蒼髯虬賦詩健筆挾風雨論兵辯舌森戈矛¶
别君帳飲灞橋頭長歌為君寛旅愁戰塲遺迹儻可畫¶
尺素寄我闗河秋¶
唐之子孫不能以天下取河北志士之慨於言外見之¶
　　夜歸偶懷故人獨孤景略¶
買酒村場半夜歸西山落月照柴扉劉琨死後無竒士¶
獨聴荒雞淚滿衣¶
<pb:KR4h0148_WYG_093-19a>¶
觸緒長嗟言在此而意在彼十四字中波瀾甚濶賀裳¶
詩話乃謂務觀才具無多意境不逺惟善寫眼前景物¶
豈非但見方隅者耶¶
　　月下小酌¶
草樹已秋聲郊原喜晩晴風生雲盡散天濶月徐行下¶
箸槎頭美傳杯甕面清追歡猶可勉徂嵗不須驚¶
　　鄰曲有未飯被追入郭者憫然有作¶
舂得香秔摘緑葵縣符急急不容炊君王日御金華殿¶
<pb:KR4h0148_WYG_093-19b>¶
誰誦周家七月詩¶
親民之官莫如守令與人主共養百姓同休戚者其惟¶
良吏乎漢治之稱文景有以也¶
　　題湖邉旗亭¶
春色初回杜若洲佳人又典鷫鸘裘八千里外狂漁父¶
五百年前舊酒樓渡口逺山顰翠黛天邉新月挂瓊鈎¶
回頭笑向紅塵説也有閒愁到此不¶
落筆豪俊宋人常問人云君詩中有幾酒樓此亦一酒¶
<pb:KR4h0148_WYG_093-20a>¶
樓也¶
　　寓懷¶
脱粟未為飢短褐未為寒衆毁心自可身困氣愈完茒¶
屋雖三間趺坐則已寛濁酒不滿瓢浩歌有餘歡禄食¶
妻子樂功名後人㸔成敗兩蝸角貴賤一鼠肝芒芒百¶
年夢底物堪控摶不如學餐霞駐此雙頰丹行披終南¶
雲飛渡黄河湍巋然過空城人言古長安霜露䝉荆榛¶
喟然增永歎¶
<pb:KR4h0148_WYG_093-20b>¶
國恥未雪此老終身大恨固其忠義所結然言之頻數¶
亦為筆墨之累此乃别有波瀾言盡而意不盡¶
　　題千秋觀懷賀亭¶
河湟使典珥左貂曲江相君謝不朝宫中玉環狐作妖¶
黠虜旁窺心已驕天維欲絶地軸揺有識凜凜憂宗祧¶
賀公託言師松喬黄冠徑歸侣漁樵老馬立仗不自聊¶
去如鸞風冲煙霄傾都祖餞擁渭橋賢哉大夫脱塵囂¶
揚州渡江木蘭橈入東夜聽錢塘潮我來故祠竹蕭蕭¶
<pb:KR4h0148_WYG_093-21a>¶
黄冠野服傳生綃詞卑媿匪英瓊瑤空采蘋藻奠桂椒¶
虚堂斷香閉寂寥遺魂零落何由招¶
論古别有見解¶
　　樊江¶
手中一巻養魚經又向樊江上草亭朝雨染成新漲緑¶
春煙澹盡逺山青榜舟不厭頻來往岸幘常須半醉醒¶
賦罷新詩自髙詠滿汀鷗鷺欲忘形¶
自饒雅韻¶
<pb:KR4h0148_WYG_093-21b>¶
　　練塘¶
㣲風吹頰酒初醒落日舟横杜若汀水秀山明何所似¶
玉人臨鏡暈螺青¶
　　歸次樊江¶
芳草東西路緑楊長短亭人生豈匏繫吾志本鴻㝠征¶
䄂朝霑雨歸帆夜戴星長魚幸能買且復倒殘瓶¶
　　泛湖至東涇¶
春水六七里夕陽三四家兒童収鵝鴨婦女治桑麻地¶
<pb:KR4h0148_WYG_093-22a>¶
僻衣巾古年豐笑語譁老夫維小艇半醉摘藤花¶
　　村居初夏¶
天遣為農老故鄉小園三畆鏡湖傍嫩莎經雨如秧緑¶
小蝶穿花似繭黄斗酒隻雞人笑樂十風五雨嵗豐穣¶
相逢但喜桑麻長欲話窮通已兩忘¶
　盧世㴶曰此景真不可多得¶
　　東闗¶
煙水蒼茫西復東扁舟又繫栁隂中三更酒醒殘燈在¶
<pb:KR4h0148_WYG_093-22b>¶
卧聴蕭蕭雨打篷¶
　　七月一日夜坐舍北水涯戲竹¶
兀傲胡床酒半醒釣筒收盡數舟横風生細葛無三伏¶
月上疎林正四更北斗離離低欲盡明河脉脉去無聲¶
斥僊豈復塵中戀便擬騎鯨返玉京¶
以星河供㸃染少加運用便有景有情¶
　　以事至城南書觸目¶
十里西風吹㡌帬江城衣杵逺猶聞路如劍閣逢秋雨¶
<pb:KR4h0148_WYG_093-23a>¶
山似爐峰鏁暮雲原上老翁眠犢背籬根小婦牧羊羣¶
百錢且就村塲醉舌本醇醨莫苦分¶
感舊意正以不露為佳¶
　　梅花絶句¶
憶昔西戍日夜宿僊人原風吹野梅香夢繞江南村¶
低空銀一鈎糝野玉三尺愁絶水邉花無人問消息¶
　　題瑩上人二畫¶
天地又秋風谿山憶剡中孤舟幸閒著借我訪支公¶
<pb:KR4h0148_WYG_093-23b>¶
　　　右剡谿¶
曉聽楓橋鐘暮泊松江月斯人亦可人淡墨冩愁絶¶
　　　右吳江¶
　　山家暮春¶
遶屋清陰合縁堤緑草纎起蠶初放食新麥已磨鎌苦¶
筍先調醬青梅小蘸鹽佳時幸無事酒盡更須添¶
𤨏事老筆¶
　　自詠¶
<pb:KR4h0148_WYG_093-24a>¶
萬事不挂眼終年常避人荒畦荷鋤晩環堵結茒新病¶
馬何勞斥輕鷗未肯馴雖慙市門卒聊作葛天民¶
　　蓬萊館午憇¶
驛門繫馬聽蟬吟翻動平生萬里心橋畔笛聲催日落¶
城邉草色帶煙深闗河厯厯功名晩嵗月悠悠老病侵¶
憶戍梁州如昨日慿䦨西望一霑襟¶
　盧世㴶曰悲壯¶
　　夢遊散闗渭水之間¶
<pb:KR4h0148_WYG_093-24b>¶
平生望眼怯天涯客裏何堪度嵗華但恨征輪無四角¶
不愁客路有三义驛忩燈闇傳秋柝闗樹煙深宿暮鴉¶
叱犢老翁頭似雪羡渠生死不離家¶
完題簡净¶
　　秋夜¶
清夜不成寐出門還浩歌斷雲㣲翳月薄露不傾荷絡¶
緯知時早梧桐奈汝何非闗老懷惡秋物感人多¶
　　荷花¶
<pb:KR4h0148_WYG_093-25a>¶
風露青㝠水面凉旋移野艇受清香猶嫌翠葢紅粧句¶
何况人言似六郎¶
隨手翻新居然佳語¶
　　秋興¶
老子雖貧未易量風流猶在小茅堂蒲萄錦覆桐孫古鸚¶
鵡螺斟玉瀣香千㸃荷聲先報雨一林竹影剰分凉秋¶
來便有欣然處新種蓴絲已滿塘¶
　　新晴¶
<pb:KR4h0148_WYG_093-25b>¶
積雨已凄凉新晴還少和稼収平野濶木落逺山多土¶
潤朝畦菜機鳴夜擲梭時清年嵗好吾敢歎蹉跎¶
　盧世㴶曰頷聫自是佳句¶
　　舍北望水鄉風物戱作絶句¶
西風沙際矯輕鷗落日橋邉繫釣舟乞與畫工團扇本¶
青林紅樹一川秋¶
　　禹跡寺南有沈氏小園四十年前嘗題小闋壁間¶
　　偶復一到而園已易主刻小闋於石讀之悵然¶
<pb:KR4h0148_WYG_093-26a>¶
楓葉初丹槲葉黄河陽愁鬢怯新霜林亭感舊空回首¶
泉路慿誰説斷腸壞壁醉題塵漠漠斷雲幽夢事茫茫¶
年來妄念消除盡回向禪龕一炷香¶
　周宻曰放翁娶唐氏於其母為姑姪而不相得出之¶
　後改適趙士程嘗以春日出遊相遇於禹跡寺南之¶
　沈氏園唐以語趙遣致酒肴翁悵然乆之為賦釵頭¶
　鳯詞題園壁間集中紅酥手黄藤酒一闋是也唐氏¶
　見而和之未幾下世¶
<pb:KR4h0148_WYG_093-26b>¶
　　小園¶
窄窄柴門短短籬山家隨分有園池客因問字來携酒¶
僧趂分題就賦詩晨露每㸔花藟坼夕陽頻見樹隂移¶
(原註此二事非/閒寂不知也)拂衣司諫猶忙在此趣淵明却少知¶
　盧世㴶曰閒情逸事惟世外人知之¶
　　夜讀范至能攬轡録言中原父老見使者多揮涕¶
　　感其事作絶句¶
公卿有黨排宗澤帷幄無人用岳飛遺老不應知此恨¶
<pb:KR4h0148_WYG_093-27a>¶
亦逢漢節解沾衣¶
南渡之不振實由於此扼腕而言自成髙調¶
　　醉卧松下短歌¶
披鹿裘枕白石醉卧松隂當月夕寒藤夭矯學此書天¶
風蕭森入詩律忽然夢上百尺顛緑毛邂逅巢雲仙相¶
携大笑咸陽市俯仰塵世三千年¶
造語入妙¶
　　探梅¶
<pb:KR4h0148_WYG_093-27b>¶
我遊東村衝暮煙斷橋流水鳴濺濺欲尋梅花作一笑¶
數枝忽到拄杖邉髙標元合著山澤絶豔豈復施丹鉛¶
定知曽授餐玉法不爾恐是凌波仙錦江賦詩忽萬里¶
蓬山把酒今三年相逢風味宛如昨人生何者非前縁¶
頗思取醉極清賞杖頭幸有百許錢但判挿破烏紗㡌¶
莫記吹落黄金船¶
趣極自然調亦清婉¶
　　題四仙像¶
<pb:KR4h0148_WYG_093-28a>¶
世上年光東逝波咸陽銅狄幾摩挲神仙不死成何事¶
只向秋風感慨多¶
　　冬晴閒歩東村由故塘還舍作¶
紅藤拄杖獨相羊路遶東村小嶺傍水落枯萍粘蟹椵¶
(原註鄉人植竹以/取蟹謂之曰椵)雲開寒日上魚梁洛陽二頃言良是¶
光範三書計本狂厯盡危機識天意要令閒健返耕桑¶
　方回曰五六善用事蟹椵句尤新¶
　盧世㴶曰𤨏事冩來亦新緻¶
<pb:KR4h0148_WYG_093-28b>¶
　祖應世曰一路細細領畧淺&KR0997;人安能有此¶
　　夜聞湖中漁歌¶
夢回一燈翳復明卧聞湖上漁歌聲嗚嗚乍低忽更起¶
嫋嫋欲斷還㣲縈初隨缺月墮煙浦已和殘角吹江城¶
悲傷似繫漸離筑忠憤如撫桓伊箏放臣萬里憂國淚¶
戍客白首懷鄉情峽猿失侣方獨宿沙雁垂趐猶遐征¶
巴巫竹枝短亭曉瀟湘欵乃孤舟横世間此恨故相似¶
使我百感何由平¶
<pb:KR4h0148_WYG_093-29a>¶
一氣排宕有風雨驟至之勢只用一語収結老氣無敵¶
　　村夜¶
寂寂山村夜悠然醉倚門月昏天有暈風軟水無痕迹¶
為遭讒逺身由不仕尊敢嗟車馬絶同社自雞豚¶
　潘問竒曰風軟水無痕未經人道¶
　　野意¶
隄長逾十里村小只三家山客弛樵擔溪翁鳴釣車花¶
深迷蝶夢雨急散蜂衙衰疾新年減青鞵上若耶¶
<pb:KR4h0148_WYG_093-29b>¶
　　憶昔¶
憶昔西征日飛騰尚少年軍書揷鳥羽戍壘候狼煙渭¶
水秋風夜岐山曉雪天金鞿馳叱撥繡袂舞嬋娟但恨¶
功名晚寧知老病纒虎頭空有相麟閣竟無縁壯士埋¶
巴峽(原註獨/孤䇿)孤身卧海壖安西九千里孫武十三篇裘¶
嗼蘇秦弊鞭憂祖逖先何時聞詔下遣將入幽燕¶
筆力健舉¶
　　感懷¶
<pb:KR4h0148_WYG_093-30a>¶
卜居鏡湖上一菴環翠屏竹林藏谽谺嶺路蟠青冥騫¶
騰立竒石嶄絶瞻危亭車馬雖埽迹猿鳥與忘形我行¶
半九州蹋盡芒鞵青豈知雪滿鬢於兹敞雲扃丹砂收¶
箭鏃茯苓斸人形遼天𣺌歸鶴一瞬三千齡¶
殘年迫衰謝嬰疾歸鄉枌諸賢渡江初總角幸有聞才¶
非楚倚相亦能讀典墳夫豈或使之後死與斯文世儒¶
鑿户牖道術將𤓰分孤陋守一説百氏殆可焚後來豈¶
無人鼻堊誰揮斤巍巍貞觀治房魏出河汾¶
<pb:KR4h0148_WYG_093-30b>¶
　文集答劉主簿書前輩之學積小以成大以所有易¶
　所無以能問於不能故其乆也汪洋浩博該極百家¶
　而不可涯涘諸名勝渡江去前輩尚未甚逺故此風¶
　猶不墜三二十年來士自為畦畛甚狹已所未知者¶
　輒訕薄之以為不足學詆窮經者則曰傳註已盡矣¶
　詆博學者則曰不知無害為君子嗚呼陋哉¶
　¶
御選唐宋詩醇巻四十五¶
